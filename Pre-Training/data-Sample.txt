
1.1 प्रास्ताविक
प्राचीन काळी माणूस शिकार करून अथवा रानफळे, कंदमुळे खाऊन जगत होता.
माणूस धान्याची शेती करू लागला, तेव्हा त्याच्या परसात आणि शेताच्या बांधावर त्याने
फळझाडे लावली होती. शिवाय परसात भाजीपाला आणि फुलझाडे लावण्यास त्याने
सुरुवात केली. अनुभवाने त्याने फळाफुलांच्या उत्तम जातींची निवड केली. आपल्या
आवडीच्या फळांच्या, भाज्यांच्या आणि फुलांच्या लागवडीखालील क्षेत्र वाढविले.
कुटुंबाची गरज भागल्यानंतर शिल्लक राहिलेली फळे, भाज्या, फुले ह्यांची विक्री बाजारात
होऊ लागली आणि शेती न करणाऱ्या जनतेची गरज भागविण्यात आली. कालांतराने ही
व्यापारी / नगदी पिके झाली. परदेशी आदान-प्रदान होऊ लागले. आपण फळे, भाज्या
आणि फुले यांच्या नवनवीन जाती परदेशांतून आणल्या आणि आपल्या त्यांना दिल्या.
बव्हंशी फळझाडे, भाज्या आणि फुले बागायती पिके असल्याने ज्या विभागात पाण्याची
सोय चांगली आहे तेथे ह्या पिकांच्या लागवडीचे क्षेत्रफळ वाढले. अर्थात त्या विभागाचे
अनुकूल हवामान आणि जमीनदेखील त्याला कारणीभूत आहे. उदाहरणार्थ, देवगड
(कोकण) येथील हापूस जातीचा आंबा जगप्रसिद्ध आहे. त्या प्रतीच्या हापूस आंब्याचे
उत्पादन इतर ठिकाणी होत नाही. अन्नधान्ये, कडधान्ये गळीत धान्ये ब कापसाचे दर
हेक्‍टरी उत्पादन किलोंत मोजावे लागते. तर भाज्या व फळांचे उत्पादन टनांत मोजावे
लागते; इतकी उत्पादनात तफावत आहे. त्यामुळे फळे, भाज्या व फुलांच्या लागवडीपासून
अधिक उत्पन्न मिळते.
फळांचे महत्त्व

सन 1965 नंतर भारतात 'हरित-क्रांती झाली आणि आपल्या देशाने अन्नधान्याच्या
बाबतीत स्वयंपूर्णता गाठल्यानंतर सध्या सामान्य जनतेला पोषक आणि संतुलित आहार
मिळावा, ह्याकडे लक्ष दिले जात आहे. सध्या भारतीय जनतेला दर दिवशी दर माणशी
सरासरी 120 ग्रॅम भाजीपाला आणि 40 ग्रॅम फळे मिळतात. हे प्रमाण फारच कमी आहे.
आहारतज्ज्ञांच्या शिफारशीप्रमाणे दर माणशी 280 ग्रॅम भाजीपाला आणि 120 ग्रॅम फळांची
शरीराला गरज आहे. भारताचा फळांच्या उत्पादनात जगात दुसरा क्रमांक लागतो आणि
भाजीपाल्याच्या उत्पादनात भारताचा जगात चीननंतर दुसरा क्रमांक लागतो. पण भारताची
लोकसंख्या प्रचंड असल्याने ह्या शिफारशीप्रमाणे फळे आणि भाजीपाला मिळू शकत
नाही. लोकांची गरिबी हे एक कारण असले, तरी सध्या पडीक असलेल्या जमिनीत कोरडवाहू
फळझाडांची लागवड केल्यास गरीब लोकांना स्वस्त फळे मिळू शकतील.
विविध प्रकारच्या भाजीपाल्यांमध्ये आणि फळांमध्ये अनेक जीवनसत्त्वे असतात.
त्यामुळे त्यांना संरक्षक अन्न' असे म्हणतात. आहारातील 'अ' जीवनसत्त्वाच्या समावेशाने
माणसात रोगांना प्रतिकारक शक्‍ती येते. रातांधळेपणाचा विकार होत नाही आणि तरुण
वयात शरीराची वाढ चांगली होते. आंबा, पपई, पर्सिमान, खजूर, फणस आणि जरदाळू
ह्या फळांमध्ये भरपूर 'अ' जीवनसत्त्व असते. आहारातील 'ब' जीवनसत्त्वाच्या अभावामुळे
बेरीबेरी रोग होणे, पक्षाघात होणे, कातडीची संवेदना नष्ट होणे, भूक न लागणे, शरीरातील
शक्‍ती कमी होणे, इत्यादी विकार होतात. काजू, अक्रोड, बदाम, केळी आणि सुके जरदाळू
ह्या फळांमध्ये 'ब' जीवनसत्त्व भरपूर असते. शरीरवाढीसाठी आणि कातडी निरोगी
राहण्यासाठी 'ब' (रिबोफ्लेवीन) जीवनसत्त्वाची गरज असते. त्याच्या अभावामुळे माणसाचे
वजन घटते, भूक मंदावते, घसा बसतो आणि डोळ्यात मोतीबिंदू वाढतो. हे जीवनसत्त्व
बेल, पपई, काजू, लिची, सीताफळ, अननस आणि डाळिंब या फळांत भरपूर प्रमाणात
असते. आहारातील 'क' जीवनसत्त्वाच्या अभावाने खरूज होते आणि कातडी रखरखीत
होते. हे जीवनसत्त्व आवळा, पेरू, लिंबूवर्गीय फळे, टोमॅटो, बेळ, आंबा, बोर, पपई आणि
चेरी ह्याफळांत भरपूर असते. लिंबूवर्गीय फळांमध्ये 'क' जीवनसत्त्वासोबत 'पी' हे जीवनसत्त्व
असते. त्याच्या अभावाने आपल्या शरीरातील बारीक रक्‍तवाहिन्यांतून रक्‍तस्राव होतो.
शिवाय ह्या जीवनसत्त्वामुळे 'क' जीवनसत्त्वाचे पचन होण्यास मदत होते. फळांतील
जीवनसत्त्वांचे प्रमाण फळांच्या पक्वतेची स्थिती, फळे साठविण्याच्या जागेचे तापमान,
फळझाडांना दिलेली खते (विशेषतः नत्रखते) आणि सूर्यप्रकाशात उघड्यावर राहिलेली
फळे ह्या बाबींवर अवलंबून असते. बदाम, सुके जरदाळू, अक्रोड, काजू, करवंद, अव्होकाडो,
बेल, मनुका आणि खजूर ह्या फळांपासून भरपूर खनिजे मिळतात. ह्यांपैकी करवंदांमध्ये
भरपूर लोह असते. त्या खालोखाल मनुका व खजुरांत लोह असते. हिमोग्लोबीन हे जे द्रव्य
आपल्या शरीरात असते त्याचा लोह हा प्रमुख घटक असतो. हाडे व दात यांच्या वाढीसाठी
कॅल्शियम व फॉस्फरस या दोघांचीही आवश्यकता असते. फळात ते अल्प प्रमाणात
असतात. प्रथिनांचे पचन होण्यास मदत करणारे विकर (एन्झाईम) पपईत असतात. अशा
प्रकारे आपल्या शरीर पोषणासाठी फळांची फार आवश्यकता असते. म्हणून शेतकऱ्याच्या
कुटुंबानेही भरपूर फळे आपल्या आहारात घेतली पाहिजेत. त्यासाठी वर्षभर फळे खाण्यास
मिळतील अशी थोडी तरी फळझाडे बागेत लावली पाहिजेत.

अनेक फळांमध्ये ओषधी गुणधर्म आहेत. आवळा हा वात, पित्त व कफ या तिन्ही
दोषांचे शमन करणारा असून विशेषतः पित्तमाशक म्हणून वापरतात. आवळ्याचा मुरंबा
(मोरावळा) ब आवळकाठी तयार करतात. च्यवनप्राशात आवळा मुख्य घटक असतो.
द्राक्षे स्निग्ध, रेचक व पौष्टिक असतात. द्राक्षांपासून 'द्राक्षासब' बनवतात. ते शक्तिवर्धक
असून त्याची भूक वाढण्यास आणि पचनास मदत होते. विशेषतः मूळव्याध, रक्तपित्त,
पांडुरोग ब कावीळ या रोगांमध्ये द्राक्षांचा रक्‍तातील दोष नाहीसा करण्याचा गुण उपयोगी
पडतो. हिरडा हा वात, पित्त व कफ या तिन्ही दोषांचे शमन करतो. आयुर्वेदात त्याचा
नेहमी उपयोग करतात. 'त्रिफळा' या रेचक चूर्णात हिरडा, बेहहा व आवळा असतो.
हिरडा आयुष्यमान वाढवणारा व रोगांपासून दूर ठेवणारा आहे. डाळिंब फळाच्या सालीत
22 ते 25 टक्के टॅनीन असते. डाळिंब हे मधुर, आंबट व तुरट रसाचे फळ कफ व वात
दोषांवर उपयुक्त आहे. डाळिंब अतिसारनाशक, पाचक, भूक वाढवणारे व बलदायक
असते. डाळिंबाच्या फळाच्या सालीचा काढा कृमिनाशक असतो. खोकल्यावर डाळिंब
उपयुक्‍त असते. त्यापासून अनेक आयुर्वेदीय औषधे तयार करतात. बेल कफ व पित्त या
दोषांवर कार्य करणारा आहे. अतिसारावर बेलफळाचा मुरंबा घ्यावा.

भाजीपाल्याचे महत्त्व
संतुलित आहारात भाज्यांना महत्त्वाचे स्थान आहे. अनेक प्रकारच्या भाज्या आपणांस
मिळत असतात. वांगी, कारले, पडवळ, तांबडा भोपळा, मिरची, टोमॅटो, चवळी, भेंडी,
काकडी, वाल, कोहळा, पालक, बटाटे, कांदे, लसूण, राजगिरा ह्या महत्त्वाच्या भाज्या
आहेत. वरील भाज्यांच्या तुलनेत पावटा, श्रावणघेवडा, शेवगा, चौधारी शेंगा, पानकोबी,
फुलकोबी, गवार, मुळा, गाजर, दुधी भोपळा, दोडकी, घोसाळी, कढीलिंब, हादगा,
विविध पालेभाज्या कमी महत्त्वाच्या भाज्या आहेत. आपल्या देशातील भाज्यांचा खप
दरवर्षी दरमाणशी सरासरी 44 किलो आहे. मात्र गरज आहे 102 किलो भाज्यांची. ही
तफावत भरून काढण्यासाठी भाजीपाल्याचे उत्पादन वाढविणे आवश्यक आहे. सन 2000
मध्ये भारताची लोकसंख्या 100 कोटी झाली. याबरोबरच 1,002 लाख टन भाज्यांची
गरज निर्माण झाली आहे. परंतु सध्या आपल्या देशात 40 लाख हेक्‍टर क्षेत्रफळात 400
लाख टन भाज्यांचे उत्पादन होते. सन 2010 पर्यंत आपल्या देशातील भाज्यांचे उत्पादन
सरासरी 21.3 टन (53 टक्‍के) आणि फळांचे उत्पादन 10.6 टन (72 टक्के) वाढविण्याची
गरज आहे.
पालेभाज्या स्वस्त असतात. कमी मुदतीत तयार होतात. पालेभाज्यांमध्ये भरपूर
“'अ' व 'क' ही जीवनसत्त्वे असतात. पालेभाज्यांमुळे अन्नाचे पचन चांगले होते, आरोग्य
वाढते, म्हणून आपल्या आहारात राजगिरा, चवळाई, पालक, शेपू, अंबाडी, करडई,
मोहरी, कोथिंबीर, इत्यादी पालेभाज्यांचा समावेश केला पाहिजे.
काही भाज्यांत औषधी गुणधर्म आहेत. वांगी व कारली मधुमेहाच्या विकारावर
उपयोगी पडतात. ऑस्ट्रेलियातील संशोधकांनी वांग्यातील 'सोलासोडीन पासून कातडीच्या
कर्करोगावर औषध तयार केले आहे. मिरचीमध्ये अनेक औषधी गुणधर्म आहेत. मिरचीतील
'कॅपसैसीन' हे द्रव्य सांध्यावरील सुजेकरिता वापरण्याचा महत्त्वाचा घटक असतो. लसूण
जंतुनाशक व पाचक आहे. हिरवी मिरची, लसूण व लिंबाचा रस यांची चटणी खाल्ल्याने
हृदयक्रिया बंद पडणे व कर्करोगाचा संभव कमी होतो. हळद जंतुनाशक असून रक्‍त शुद्ध
करणारी आहे. हळदीने जखम लवकर भरते. आले (अद्रक) जंतुनाशक व पाचक आहे.
सर्दी ब खोकल्यावर गुणकारी आहे. याम (डायोस्कोरिया) कंदापासून संसतीप्रतिबंधक
गोळ्या तयार करतात. कुयरीच्या कोवळ्या शेंगा 'पार्किन्सन' रोगावर गुणकारी आहेत.
कागदी लिंबू, सेलेरी व पुदिना यांतील 'लिमोनीन' जंतुनाशक व कीटकनाशक आहे. त्याने
कर्करोगाला प्रतिबंध होतो.
ह्या घटकाच्या अभ्यासानंतर आपल्याला-
फळे, भाजीपाला आणि फुलांचे महत्त्व समजेल.
फळे, फुले आणि भाजीपाला यांचे आहारातील महत्त्व लक्षात येईल.

1.2.1 फुलांचे सामाजिक महत्त्व
सौंदर्य, प्रेम आणि मनाची प्रसन्नता ह्यांचे प्रतीक फुले आहेत. फुलांमुळे बागेची
आणि घराची शोभा वाढते आणि माणसांना निसर्गाचा सहवास मिळतो.
घरातील किंबा मंदिरातील देवांच्या पूजेकरिता फुले आवश्यक असतात. कौटुंबिक,
सामाजिक, धार्मिक आणि राजकीय कार्यक्रमांत फुलांचे हार व गुच्छ आवश्यक असतात.
स्त्रिया आपल्या केसांमध्ये फुले किंवा वेण्या माळून आपले सौंदर्य वाढवितात. ह्याशिवाय
फुलांपासून अत्तरे आणि सुगंधी तेले तयार करतात. घराची किंवा कार्यालयाची शोभा
वाढविण्यासाठी अलीकडे आवर्जून फुलदाणीत फुले रचून ठेवतात. त्यामुळे मुंबई, कोलकता,
मद्रास, बंगलोर आणि दिल्ली ह्या मोठ्या शहरांत दरवर्षी 10,500 टन फुले खपतात.
त्यांची किंमत 9.26 कोटी रुपये होते. गुलाब, जस्मीन, झेंडू, क्रॉंसांडा, गुलछडी आणि
शेवंती ही महत्त्वाची व्यापारी फुले आहेत. गुलाब आणि जस्मीन ह्यांचा अत्तरासाठी उपयोग
होतो. मोगलकाळापासून अत्तराच्या धंद्याला तेजी आली आहे. भारतीय लोकांना सुगंधी
फुले जास्त आवडतात. सध्या लोकांची फुलझाडांची आवड वाढल्यामुळे फुलझाडांचे बी,
रोपे अथवा कलमे ह्यांची मागणी वाढली आहे. नर्सरीचा व्यवसाय सध्या तेजीत चालू
आहे. हिमालयातील फुलझाडांचे कंद, आर्किड, फर्न, इत्यादींची परदेशी निर्यात करून
दरवर्षी सुमारे 4 लाख रुपयांचे परकीय चलन मिळते. ह्याशिवाय गुलाबासारख्या इतर
फुलांची आणि शोभिवंत झाडांची परदेशी निर्यात होते.
फुलझाडांचे शाखीय आणि काष्ठीय असे मुख्य दोन प्रकार आहेत. शाखीय फुलझाडे
वर्षजीवी, द्विवर्षजीबी अथवा बहुवर्षजीबी असतात. निमकाष्ठीय आणि काष्ठीय फुलझाडे
बहुवर्षजीबी असतात. वर्षजीवी फुलझाडांची लागवड विशिष्ट हंगामात बियांपासून करतात.
या प्रकारातील झाडांना फुले लागली की बी मिळते आणि ती झाडे मरतात. द्विवर्षजीवी
झाडांचे जीवन पूर्ण होण्यास दोन हंगाम किंवा दोन वर्षे लागतात. बहुजीवी फुलझाडांची
एकदा लागवड केल्यानंतर अनेक हंगामांत फुले मिळतात. शाखीय वर्षजीवी फुले बव्हंशी
हिवाळ्यात अथवा पावसाळ्यात मिळतात. उदाहरणार्थ, झेंडू, अँस्टर, झिनिया, व्हर्बेना,
बालसम, पिटूनिया, फ्लॉक्स, डाएंथस, स्वीट पी, कॅलेंडुला, इत्यादी. बेळ फ्लावर, स्वीट
विल्यम आणि इतर द्विवर्षजीवी फुलझाडे आहेत. ल्युपिन, गेलार्डिया, डेझी, डेल्फिनियम,
इत्यादी फुलझाडे. निमकाष्ठीय किंवा काष्ठीय बहुवर्षजीबी फुलझाडे आहेत. कमळ आणि
वॉटर लिली ही पाण्यात वाढणारी फुले आहेत.

1.2.2 फळे आणि भाजीपाला यांचे आहारातील महत्त्व
जगात अन्नधान्याचे भरपूर उत्पादन होत असले तरी गरिबीमुळे विकसनशील देशातील
लोक ते अन्न विकत घेऊ शकत नाहीत. त्यामुळे कुपोषणाच्या समस्या निर्माण होतात.
बिकासशील देशांमध्ये विविध प्रकारची फळे व भाजीपाला भरपूर उपलब्ध आहेत; पण
त्यांतील पोषक घटकांची त्यांना माहिती नसते. आयुर्वेदामध्ये अनेक वनस्पतींचे, फळांचे
आणि भाजीपाल्याचे पोषक गुणधर्म सांगितले आहेत. रानबोरे सर्वत्र उपलब्ध असतात.
शेतातील अनेक तणांचा तसेच झाडांच्या पानांचा भाजीसाठी उपयोग होतो. पण आपण
आपल्या दररोजच्या आहारात अन्नधान्याला जेवढे महत्त्व देतो तेवढे फळे व भाजीपाल्यांना
महत्त्व देत नाही. त्यामुळे आपल्या आहारात कार्बोहायड़ेट्सूचे प्रमाण जास्त असते आणि
इतर पोषक घटकांचे प्रमाण कमी असते. क्रषी व साधुसंत रानातील फळे आणि कंदमुळ्या
खाऊन दीर्घायुषी राहत असत. पाश्‍चिमात्य देशांमध्ये एक म्हण आहे, “ दररोज एक सफरचंद
खाल्ले तर डॉक्टरला दूर ठेवता येते.'' सफरचंद आकर्षक फळ आहे. पण ते लोह आणि
“'अ' व “क' जीवनसत्त्वांच्या दृष्टीने आदर्श फळ नाही. सफरचंदापेक्षा पेरू श्रेष्ठ आहे आणि
स्वस्तही आहे. संत्र्याच्या रसाच्या तुलनेत बोरामध्ये 'क' जीवनसत्त्व 20 पटीने अधिक
असते. सोयाबीनच्या प्रथिनांमध्ये लायसीन व मेथीओनीन ही आवश्यक अमिनो आम्ले
असतात. तृणधान्यांपेक्षा कंद आणि मूळवर्गीय पिकांमध्ये कार्बोहायड्रेट्स्‌ अधिक प्रमाणात
असतात. त्यामुळे त्यांपासून आपल्या शरीराला जास्त ऊर्जा मिळते. पण कंदमुळे हे गरिबांचे
अन्न असल्याचा आपला गैरसमज झाला आहे. शुष्क वजनाच्या 100 ग्रॅम कॅसावामधून
386 कॅलरी आणि 100 ग्रॅम भातामधून 397 कॅलरी ऊर्जा मिळते. रताळ्याच्या वेलीच्या
कोवळ्या शेंड्यामध्ये बैलाच्या किंवा डुकराच्या मांसाइतकेच एकूण पोषक अन्न असते.
पानकोबीपेक्षा अळूच्या पानांमध्ये 40% अधिक प्रथिने आणि 80% अधिक खनिजे
असतात. पण आपण खर्च व पोषक घटकांचा विचार करीत नाही. आपल्या आवडीनिवडीचा
प्रथम विचार करीत असतो.
आपल्या रोजच्या आहारातील आवश्यक पोषक घटक खालीलप्रमाणे असावेत.
'तक्‍ता 1.1 : रोजच्या आहारातील आवश्यक पोषक घटक
निकोटिनिक आम्ल (मिलिग्रॅम)
अस्कार्बिक आम्ल (मिलिग्रॅम) 50 50
साधारण काम करणाऱ्या प्रौढ माणसाकरिता समतोल आहार पुढीलप्रमाणे असावा.
तक्ता 1.2 : प्रोढ माणसाकरिता समतोल आहार
(संदर्भ : न्युट्रिटिव्ह व्हॅल्यू ऑफ इंडियन फ़ूड, गोपालन शास्त्री आणि बालसुब्रमनियम,
1971, नॅशनल इन्स्ट्यिट ऑफ न्युट्रिशन, हैद्राबाद.)
आहारातील पोषक घटक आणि त्यांचे महत्त्व

आपले शरीर निरोगी राहण्यासाठी खालील पोषक घटकांची आपल्या शरीराला
आवश्यकता असते.
(1) कार्बोहायड़रेट्स्‌
(1) अन्नऊर्जेचा पुरवठा करणे.
(2) इतर पोषक घटकांचा उपयोग करण्यास शरीराला मदत करणे.
(2) प्रोटिन्स
(1) शरीरातील सर्व ऊतींची बांधणी करणे आणि निगा ठेवणे.
(2) रोगजंतूंशी लढा देण्यात शरीरातील प्रतिरोधींना मदत करणे.
(3) अन्नऊर्जेचा पुरवठा करणे.
(3) फॅट्स्‌
(1) थोड्या अन्नाद्वारे जास्त अन्नऊर्जेचा पुरवठा करणे.
(2) आवश्यक स्निग्धाम्लांचा पुरवठा करणे.
(4) कॅल्शियम
(1) हाडे व दात बांधणीसाठी मदत करणे
(2) रक्‍त गोठण्यास मदत करणे.
(3) स्नायू आणि मज्जातंतू यांच्या सामान्य कार्याला मदत करणे.
(5) लोह
(1) प्रथिनांमध्ये मिसळून हिमोग्लोबीन निर्माण करणे. रक्‍तातील या लाल पदार्थामुळे
शरीरातील पेशींना ऑक्सिजन मिळतो.
(6) जीवनसत्त्व अ
(1) कातडी व श्लेष्मल पटल ( म्युकस मेम्त्रेन) यांना निरोगी आणि सुरक्षित
ठेवण्यास मदत करणे.
(2) रातांधळेपणापासून संरक्षण करणे.
(7) जीवनसत्त्व ड
(1) कॅल्शियमचे शोषण करण्यासाठी शरीराला मदत करणे.
(2) मजबूत हाडांची बांधणी करणे.
(8) थायामीन
(1) सामान्य भूक आणि अन्नपचनासाठी आवश्यक असते.
(2) निरोगी मज्ञजातंतूंकरेता आवश्यक असते.
(3) कामासाठी आणि उष्णतेसाठी अन्नातील पदार्थांचे ऊर्जत रूपांतर करणे.
(9) रिबोफ्लेबीन
(1) प्राणवायूचा उपयोग करण्यास पेशींना मदत करणे.
(2) दृष्टी साफ ठेवण्यास मदत करणे.
(3) तोंड आणि नाक यांच्या भोवतीच्या कातडीला भेगा पडू न देता ती मऊ
राखणे.
(10) अस्कॉर्बिक आम्ल
(1) शरीरातील पेशी एकत्र बांधून ठेवणे आणि रक्‍तवाहिन्यांच्या भित्ती मजबूत
ठेवण्यास मदत करणे.
(2) रोगजंतूंना प्रतिकार करणे.
(3) रोग बरा करण्यास मदत करणे.

भाजीपाल्यातील प्रथिने
शाकाहारी माणसाच्या रोजच्या आहारात 55 ग्रॅम प्रथिने असावीत अशी तज्ज्ञांची
शिफारस आहे. आहारातील प्रथिनांच्या अभावामुळे माणसाची वाढ खुंटते आणि मुले
रोगाला बळी पडण्याची शक्‍यता वाढते. माणूस चिडखोर आणि उदासीन बनतो.
कातडीचा व केसांचा रंग बदलतो. चेहरा, पायावर सूज येते. यकृत वाढते आणि शरीर
कृश (रोड) बनते. सामान्य जनतेला प्रथिनांकरिता मांसाहार महाग पडतो. शाकाहारी
माणसांना प्रथिनांसाठी कडधान्यांवर अवलंबून राहावे लागते. सोयाबीनच्या पिठामध्ये
30 ते 55% प्रथिने असतात. तुलनात्मकदृष्ट्या भाजीपाल्यामध्ये प्रथिने कमी असतात.
तथापि दर हेक्‍टरी भाजीपाल्यापासून 10 पट अधिक प्रथिने मिळतात. बागेतील 100
ग्रॅम हिरव्या वाटाण्याच्या दाण्यात 7.2 ग्रॅम प्रथिने असतात. वाटाण्यापासून 72 युनिट
प्रथिने मिळतात. त्याच क्षेत्रामधून उडदापासून 24 युनिट प्रथिने मिळतात. प्राणिजन्य
प्रथिनांपेक्षा वनस्पतिजन्य प्रथिने जास्त महत्त्वाची असतात. कारण ती पाचक असून
शरीराला सहज उपलब्ध होतात. शाकाहारी माणसाला आळंबीतून भरपूर प्रथिने
मिळतात. वनस्पतिजन्य प्रथिनांसोबतच आवश्यक जीवनसत्त्वे आणि खनिजे मिळतात
जी मांस, मासे व कडधान्यांपासून मिळत नाहीत. अगस्ती (हादगा) झाडाची कोवळी
पाने, फुले व शेंगा यांपासून भाजीपाल्यात सर्वांत जास्त (100 ग्रॅममधून 8.4 ग्रॅम)
प्रथिने मिळतात.


तक्ता 1.3 : भरपूर प्रोटिन्स असलेल्या भाज्या
खाद्य थाग प्रथिनांचे प्रमाण
शेंगा व कोबळी पाने
स्निग्ध पदार्थ असलेली फळे
आपल्या शरीराला स्निग्ध पदार्थ (फॅट्स) आवश्यक असतात. एक युनिट वजनाच्या
स्निग्ध पदार्थापासून प्रोटिन्स किंवा कार्बोहायड्रेटपेक्षा दुप्पट ऊर्जा मिळते. काही वनस्पतिजन्य
स्निग्ध पदार्थांपासून आवश्यक स्निग्धाम्ले (उदाहरणार्थ, लिनोलेईक, लिनोलेनीक व
आराकीडोनीक आम्ले) शरीराला मिळतात. त्यांच्या अभावामुळे कातडी खरखरीत, जाड
बनते आणि टाचणीच्या टोकाच्या आकाराचे पुरळ शरीराच्या काही भागांवर (मांड्या,
पृष्ठभाग, हात व पाय) उठतात. वाळलेल्या खोबऱ्यात भरपूर (100 ग्रॅममध्ये 62.3 ग्रॅम)
तेल असते. या तेलात मुख्यत्वे संपृक्‍त स्निग्धाम्ले (सॅच्युरेटेड फॅट्स) असतात. शेंगदाण्यात
40% स्निग्ध पदार्थ असतात. त्यामध्ये मुख्यतः असंपृक्त स्निग्धाम्ले (अनसॅच्युरेटेड फॅट्स)
असतात. असंपृक्त स्निग्धाम्लांमुळे रक्‍तातील कोलेस्टेरॉलचे प्रमाण वाढत नाही.
तक्ता 1.4 : फळांच्या तेलातील स्निग्धाम्ले (%)
संएक्‍त स्निग्धास्ले असंएक्त स्निग्धास्ले
भरपूर खनिजे देणाऱ्या पालेभाज्या
पालेभाज्या लवकर वाढतात. लागवडीसाठी सोप्या असतात. पालेभाज्यांत
भरपूर खनिजे असतात. झपाट्याने वाढ होणाऱ्या मुलांना आणि गर्भवती स्त्रियांना
पालेभाज्या आवश्यक असतात. कारण पालेभाज्यांत जास्त संरक्षक अन्नघटक
असतात.

पालेभाज्यांचे महत्त्व
(1) आपल्या शरीराला आवश्यक असलेल्या खनिजांचा साठा पालेभाज्यांत असतो.
झाडांच्या पानांमध्ये प्रोटिन्स, कार्बोहायड्रेट्स, फॅट्स्‌, इत्यादी पदार्थ, जीवनसत्त्व
आणि खनिजे तयार होत असतात.
(2) पानांच्या पेशींमध्ये मोठ्या प्रमाणात कॅल्शियम, लोह, फॉस्फरस आणि
पोटॅशियम ही खनिजे असतात.
(3) सरासरी 250 ग्रॅम पालेभाज्यांमध्ये 2,000 ते 10,000 आंतरराष्ट्रीय एकक
“'अ' जीवनसत्त्व असतात. ती माणसाची रोजची गरज भागवितात. त्याशिवाय
'क', 'ब2' व के' जीवनसत्त्वे असतात.
काही पालेभाज्या
वार्षिक पालेभाज्या : राजगिरा, जलपर्ण, रोसेली
वार्षिक व द्विवार्षिक वेली : बासेला
सावलीत वाढणाऱ्या पालेभाज्या : अळू, झँथोसोमा
झुडपे / झाडे : अगस्ती, शेवगा, कढीपत्ता
कुंपणाची झाडे : चेक्कुरमानीस
जल पालेभाज्या : वॉटर क्रेस
रब्बी वार्षिक पालेभाज्या : पानकोबी, चायनीज पानकोबी
“अ वब “क' जीवनसत्त्वे
बहुतेक फळे, भाज्या आणि कंदांमध्ये उदाहरणार्थ, विशेषतः पिकलेले आंबे, पपई,
जरदाळू व पिवळे पीच या फळांमध्ये भरपूर कॅरोटीन असते. आंब्यातील 'अ' जीवनसत्त्व
लोण्यातील 'अ' जीवनसत्त्वाइतके असते. अनेक पालेभाज्यांत भरपूर कॅरोटीन असते.
यामध्ये लेट्यूस, मेथी, पुदिना, चबळाई, राजगिरा, विड्याची पाने, कोथिंबीर, कढीपत्ता,
शेवगा, मुळ्याची पाने, पालक आणि टर्निपची पाने यांचा समावेश होतो. याशिवाय गाजर,
टोमॅटो आणि पिवळ्या भोपळ्यात भरपूर कॅरोटीन असते. काही कंदांमध्ये भरपूर बिटा-
कॅरोटीन असते. रताळ्यामध्ये भरपूर 'अ' जीवनसत्त्व (100 ग्रॅममध्ये 17,750 ते 19,450
आंतरराष्ट्रीय एकक) असते. रताळ्याच्या पानांतही भरपूर 'अ' जीवनसत्त्व असते. शंभर
ग्रॅम कॅसावा कंदात 65 ते 670 आंतरराष्ट्रीय एकक कॅरोटीन असते. आपल्या शरीरात
कॅरोटीनचे रूपांतर 'अ' जीवनसत्त्वामध्ये होते. हे रूपांतर आतड्यामध्ये होत असते.
कोणत्याही फळांमध्ये व भाज्यांमध्ये आधीच तयार झालेले 'अ' जीवनसत्त्व नसते. बहुतेक
फळांमध्ये व भाज्यांमध्ये बिटा-कॅरोटीन, वाय-कॅरोटीन व इतर कॅरोटीनॉईड पिगमेंट (रंग)
असतात.
“क' जीवनसत्त्व : केवळ फळे आणि भाज्यांमध्ये 'क' जीवनसत्त्व असते. त्या
दृष्टीने पेर, आवळा, बोर, आंबा आणि लिंबूवर्गीय फळे महत्त्वाची आहेत. 100 ग्रॅम
“वेस्ट इंडियन चेरी मध्ये 1,300 मिलिग्रॅम अँस्कॉर्निक आम्ल असते. ब्लॅक करंट'
फळामध्येदेखील भरपूर 'क' जीवनसत्त्व असते. हिरवी व लाल मिरची, पार्सली व हिरव्या
टर्निपमध्ये भरपूर 'क' जीवनसत्त्व असते. बहुतेक फळांमध्ये भाज्यांपेक्षा क' जीवनसत्त्व
अधिक असते. भाज्या जबळजवळ उदासीन असतात. त्या आंबट नसतात; पण फळांचा
रस आंबट असतो. बहुतेक भाज्या शिजविल्यानंतर त्यांतील 'क' जीवनसत्त्वाचे प्रमाण
कमी होते. फळे न शिजविता खातात, त्यामुळे त्यांतील 'क' जीवनसत्त्व कायम राहते.
भाज्या शिजविताना 'क' जीवनसत्त्व पाण्यात विरघळते.
1.5: अ व “क' जीवनसत्त्व असळेली फळे आणि भाज्या
अ" जीवनसत्त्व (100 ग्रॅम क जीवनसत्त्व (700 गॅम
ताज्या वजनातील ताज्या वजनातील
आंतरराष्ट्रीय एकक) आतरराष्ट्रीय मिलिग्रॅम)
कॅरम्बोला ही उष्ण कटिबंधातील फळे पिवळ्या किंवा पिवळ्या-तपकिरी रंगाची
असतात. फळावर 3 ते 5 धारा असतात. पिकलेल्या फळांमध्ये भरपूर गर असून तो सौम्य
आंबट किंवा गोड असतो. हे फळ भाजीसाठी किंवा खाण्यासाठी वापरतात. भाजीत
चिंचेऐबजी हे फळ वापरतात. या फळात भरपूर 'क' जीवनसत्त्व, लोह आणि “ब' जीवनसत्त्व
असते. आपल्या देशात आंबट व गोड ह्या दोन जातींच्या फळांची लागवड करतात.
आवळ्यामध्ये संत्र्याच्या रसापेक्षा 20 पटीने अधिक 'क' जीवनसत्त्व असते.
नारिंगी रंगाच्या गाजरात भरपूर कॅरोटीन असते. या जातीच्या गाजराचा रस 14 अंश
सेल्सिअस तापमानात साठवून ठेवल्यास 18 महिन्यांनंतर 93.2% 'क' जीवनसत्त्व कायम
राहते.